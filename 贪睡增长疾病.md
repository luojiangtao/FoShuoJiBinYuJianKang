在《大宝积经》九十二卷中，佛陀对弥勒菩萨说：

尔时,弥勒菩萨而白佛言:“世尊,云何名为睡眠中过?若观察时,菩萨应当发起精进,不生热恼?”

佛言:“弥勒,初业菩萨应当观察,睡眠过失有二十种。若观察时,能令菩萨发起精进,意乐无倦。弥勒,云何名为乐于睡眠二十种过?

一者、懈怠懒惰,
二者、身体沉重,
三者、颜色憔悴,
四者、增诸疾病,
五者、火界羸弱,
六者、食不消化,
七者、体生疮疱,
八者、不勤修习,
九者、增长愚痴,
十者、智慧羸劣,
十一者、皮肤闇浊,
十二者、非人不敬,
十三者、为行愚钝,
十四者、烦恼缠缚,
十五者、随眠覆心,
十六者、不乐善法,
十七者、白法减损,
十八者、行下劣行,
十九者、憎嫌精进,
二十者、为人轻贱。